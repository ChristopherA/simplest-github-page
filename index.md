[About](/about.md)
#### Podróż po równoległych wymiarach w oknie Twojej przeglądarki!

## Winda na 83 piętro
###### Kraków, 20.08.2021
Dźwięk naciskanych klawiszy 54 klawiatur komputerowych wypełniał pokój. Przy jednej z klawiatur siedział Ulrich, sylwetką przypominający sosnę trafioną przez piorun, wpatrując się w ekran cyfrometru przez okrągłe okulary zawieszone nisko na nosie. Podszedł do niego Alia, postawił kubek na biurku Ulricha, a przystawiając sobie krzesło zaczął:\
\- Słuchaj, makro do kodu modułu łączności, ...coś z nim nie tak jest, Cris mów...\
\- Tak, wiem. - Przerwał mu Ulrich.  - Już poprawiłem. Zrobiłem też opisy z kilku ostatnich dni.\
Alia przez chwilę nic nie mówił, wypił łyk kawy. Potem wstał i powiedział:\
\- Dobra to chodź ze mną, pokażę ci coś.

Winda na 83 piętro budynku (tak naprawdę 75, gdyż aż 8 pięter było ukrytych pod ziemią) pokonywała podróż na samą górę w 96 sekund. W czasach swojej świetności była jednym z cudów inżynierii, teraz po 40 latach użytku jest tylko ciekawostką w książce. Teren należący do FT-CORP był starą bazą wojskową, przebudowaną po zakończeniu Wojny.\
Ulrich i Alia wjechali na 83 piętro, na którym nie było żadnych drzwi. Po małej drabince weszli na dach wieżowca. Ulrich ze zdumieniem przystanął na krawędzi zabudowanego w powierzchnię dachu 50 metrowego radioteleskopu.\
\- Niezłe, co? - powiedział Alia. - Na dodatek bez problemu można tu wejść. Zero zabezpieczeń.\
\- Działa? - zapytał Ulrich obchodząc dookoła jego nowy obiekt zainteresowań.\
\- Nie jestem pewny. Na 82 piętrze... - Ulrich spojrzał na niego z zaciekawieniem. - ...jest chyba jakiś panel kontrolny, ale tam już nie ma tak łatwego dostępu.\
\- Wydaje mi się, że będzie to o wiele łatwiejsze. - głos Ulricha wydobywał się z niewielkiej metalowej skrzynki. - Znalazłem właśnie całkowicie otwarte porty. Są nawet podpisane.\
Alia spojrzał na zegarek elektroniczny, który zawibrował i ucichł.\
\- Muszę iść, Cris ma jakiś problem. - powiedział i schodząc po drabince na dół dodał. - Nie wiem czy to dobry pomysł bawić się z tym tutaj. Mogą być problemy.

> Ile lat może operować winda bez przeglądu technicznego?\
> Czym jest naprawdę bułka z truskawkowym dżemem?\
> Marsjanie?

* * *
## Bułka z truskawkowym dżemem
###### Kraków, 10.08.2021
Alia podszedł do niewielkiego okna, obok którego zamocowana była klawiatura z pięcioma symbolami. Wcisnął trzyznakowy kod i po chwili w okienku pojawił się kubek kawy z mlekiem. Za jego plecami pojawił się Cris, kierownik działu, w którym pracował Alia, z podobnym zamiarem zamówienia, w jego wypadku słodkiej bułki z truskawkowym dżemem.\
\- Witam, przed nami dzień owocnej pracy, nieprawdaż? – wymówił Alia z udawanym entuzjazmem.\
\- Cześć, mam nadzieję, że tak będzie. Od rana z… - odpowiadając Cris zawahał się, wskazał palcem prawej ręki w górę. - …z _góry_ już dzwonią.\
\- Mam pytanie. Znasz może sposób na podłączenie odtwarzacza kaset pod jeden z  modeli naszego V-Bota?\
\- Świetny pomysł na biznes. – wypowiedział szybko, bowiem już szykował się do pierwszego kęsa bułki trzymanej w ręku.\
\- Nie, to tylko dla mnie. Pomyślałem, że robot grający byłby zabawnym gadżetem na spotkania do klubu.\
\- Słuchaj. – zaczął, już z połową bułki pomiędzy zębami. Drugą połową poruszał w lewej ręce, przy tym strącając z niej lukier. -  Przecież wiem, że chcesz ode mnie pieniądze. Moja odpowiedź jest prosta. Nie mam pieniędzy na żadne projekty zabawki. Za dwa tygodnie musimy mieć gotowy moduł komunikacyjny dla wojska. A ty, do wieczora musisz przynieść mi dokumentację kodu. Nie wiem czy to ty czy ten nowy… - podrapał się po głowie.\
\- Ulrich. – dodał Alia.\
\- Jakkolwiek ma na imię, kodu nie da się zrozumieć. Zrób coś z tym. – powiedział stanowczo wycierając ubrudzone czerwonym kolorem dłonie w chusteczkę, jak po bardzo słabo ukrytym morderstwie.

> Czy Cris potrzebuje pomocy?\
> Jak Ulrich zdołał trafić na listę najbardziej poszukiwanych hakerów w Układzie Słonecznym?\
> Dla kogo _góra_ wykonuje rozkazy?

* * *
## NaN
###### Kraków, 29.07.2021
Pół strony kartki zapisał linijkami matematycznego żargonu, nastepnie przez kilka minut stukał w klawiaturę swojego cyfrometru co zostało przerwane krotkim mruknięciem. Ono z kolei, rozwinęło się w rytm chrząknięć zakończony cichą gwizdaną melodią, po czym wstał i podszedł do ściany, na której wisiał służbowy telegraf.\
Napisał na małym skrawku papieru krótką wiadomość **Do: E. Rutherford Jutro 9 SZACHY?**, którą ręcznie podpisał (tak wymagał bowiem protokół, sieć obsługująca telegrafy stosowała podpis jako klucz szyfrujący, okazuje się, że informacje zawarte w takim podpisie przypominają rozkład kwantowy, co daje zadziwiająco dobre bezpieczeństwo). Zapytanie wysłał zaufanemu koledze po fachu, z którym w latach młodości przez kilka lat redagował uniwersyteckie pismo naukowe.\
Oczywiście nie miał zamiaru jedynie rozgrywać kolejnej partii obrony sycylijskiej przeciwko Rutherfordowi, co zdarzało się nadzwyczaj często, chciał zasięgnąć jego opinii. Jako czołowy matematyk Katedry Badań Cząstek Wysokoenergetycznych  miał niemało do czynienia z odkrywaniem teoretycznie odkrytych struktur.\
Odwrócił się i spojrzał na ekran cyfrometru z długim westchnięciem. Jeżeli sformułowana na szybko teoria nie zawierała, co było bardzo prawdopodobne, ukrytego sprytnie błędu, to znalazł bardzo obfite źródło pomysłów. Realizacja ich wszystkich zajęłaby mu prawdopodobnie wiele długich lat, ale nic w tym złego. Będąc fizykiem z tytułem profesora oraz będąc autorem wielu artykułów, kilku dobrze znanych, i jednej przełomowej pracy naukowej, otrzymałby pieniądze na wszystkie, nawet najbardziej absurdalne eksperymenty.

> [Pierwsza notatka]()\
> [Partia szachowa](/szachyNaN.md)

***
```
> Mark26: I liked the last one better.
> JennyJenkins: Hey, links at the end are not working. What's up with that?
  > Second one is working now. I'm still working on getting a better signal.
  > If it doesn't work, i'll post some chunks anyway.
```
[_Dziennik_](/dziennik.md)
