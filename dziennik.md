[Back](\index.md)

### Dziennik #1

###### Odkryłem, że ...podłączając sieć neuronową typu transformer, wraz z całym leksykonem języka polskiego, do wyników testowych uniwersyteckiego D4 (komputera kwantowego z pułapkami jonowymi) uzyskuje się ciekawe krótkie opowiadania. Zawierają one w sobie coś na kształt emocji, to zapewne dzięki sieci, słowa grupują się w znaczenia; podobne, przeciwne i coś między nimi iskrzy. Dodając dodatkowo porcje leksykonów języków proto-europejskich, jednego z owoców historii języków, czasami pojawia się słowo zaczerpnięte z takiego zbioru (zazwyczaj w jakiś sposób przekształcone). Jednym z przykładów jest "~~dlonghos~~", które znaczy po prostu "długi". Słowo to ukazało się w znaczeniu określenia miejsca spotkania, partii szachowej¹.
###### Fragmenty informacji mogą być również o całkowicie zaskakującej treści. Zmiany jedynie długości pakietu sprawiają, że wiadomość ma całkiem inną funkcję. Przykładem jest partia szachowa¹, która została wygenerowana po równoczesnej zmianie częstotliwości próbkowania (analizując obrazy z D4 na komputerze konwencjonalnym należy w którymś momencie dokonać dyskretyzacji, pomiaru). Należy zapytać, czy kwantowy komputer potrafi grać w szachy, czy nie. Wszystkie ruchy są legalne, można powiedzieć, że obaj gracze są w zakresie 2150-2250 rankingu. Według opowiadania, partia szachowa miała się rozegrać dnia następnego i jak widać się odbyła. Fragmenty mają więc zachowaną ciągłość.
